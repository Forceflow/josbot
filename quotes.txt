Zegt dat het niet waar is!
Het liep juist zo goed.
Ik weet niet...
Wat scheelt er, zegt hij?
Hij weet het niet.
Wíl hij het wel weten?
En wat weet hij niet?
Ík weet het niet.
De feiten, graag!
Wat houdt er hem tegen?
We eten hem niet op.
Niets dan de feiten!
Ik voel mij zo anders. 
Anders, anders.
Hóe — anders?
Als iedereen zo eens begon?
Ge hebt ‘anders’ en ‘anders’.
Welk van de twee?
Ik weet niet... Verschillend? 
Verschíllend — akkoord.
Maar in wat voor opzicht?
Ge hebt ‘verschillend’ en ‘verschillend’.
‘Contrair’ en ‘verscheiden’. Welk van de twee?
Niet gelijk alleman. 
Láp! Krokét, zeg.
Komt het maar tegen.
En is dat al lang?
Van kinds af aan. Zolang ik mij herinneren kan. En het wordt erger met de jaren.   
Aan veel neem ik deel, stap achter ieder zijn gat en klap mij kapot in cafés — maar snap almaar minder waarom.
Het schijnt dat er in ons heelal gaten bestaan, kleiner dan een tennisbal maar zwaarder dan al d’oceanen tezamen. 
Hij zuigt energie op, zo’n bal, het ál om zich heen, een melkweg of twee wel per dag... 
Ik ben de keerkant daarvan: mijn energie loopt weg in al wat ik zie. 
Het kindekelief in zijn wieg?  Het waterke zoet, de blom in ’t gazon? De spiegel die barst van de mombak, genaamd ‘mijn gezicht’?
Ze trekken mij leeg, niemendal ben ik nog. Of nee! Zo’n ei van vroeger, met Pasen, even leeggeblazen en bleek.
Zo lig ik te craqueleren lijk onder een schoen, elke dag meer geplet, asemen is al corvee, niets maakt mij nog blij
En dan kijk ik naar ons?, hier tesaam?, en ik schaam mij te pletter. 
Als ik iets ben, dan ben ik verraad.
Als ge het zó stelt?
Dát is anders.
Dat is fameus verschillend.
Ik ben toch ook niet meer heeltemaal gelijk alleman. 
Ik doe nog altijd alles lijk vroeger — even woest, even lang — maar kortelings lijkt het eer of ik iets imiteer.
Dansen? Doe ik niet meer. Ik struikel gestileerd. Ik forceer mijn karkas tot mijn gestuntel passeert voor eersteklas.
Maar gisteren, onder de douche? Toen ik zag hoe wij zijn, vandaag de  dag, en ik dacht aan de lijvekens die wij vroeger toch waren? 
Nog zo jong, nog zo schoon! Toen groeiden wij door,werden beter en heter per dag.Maar nu?Wij?Pompaf!,bergaf!,naar een graf!,en waarvoor?
Ik dacht Joske? Steekt gij uw dromenland maar in een envelopke, likt hem toe, stuurt hem op, adres onbekend. 
De liefdesroman die gij ooit gingt schrijven? De broodboom die gij nog gingt planten? Alaska bezoeken? 
Alles lezen van Flaubert en Simone de Beauvoir? Vergeet het maar! 
Laat staan Simenon. 
Mannen — om eerlijk te zijn? Ik heb daar toch ook wat van. Met die envelop en zo? 
En die energie die wegloopt? Sorry, ik heb dat ook.
Vrienden, zouden we niet beter stoppen en voortdoen?
God weet wat komt er nog allemaal van!
Sorry, gasten, maar als het hier dan eindelijk toch eens open en bloot op tafel mag liggen? 
Dan loop ik ook leeg. Ge zoudt voor minder. Als ik onze opgefokte gemutstheid beluister, ons fake gedoe?   
Onze beleefderigheid die lafheid maskeert? Er verglijdt verdomme geen halfuur tijd of ik loop weleens leeg.  
Voilà! Het is eruit.
Mannen, sorry, maar ik ook, hoor.
Ik loop al leeg als ik... Als ik... Een plastieken zak zie scheuren van iemand die voor mij in de rij voor de kassa staat.
Op d’autostraad? Een hondenkadaver, platweg langs een vangrail gelegen? Ik zie dat — pataat! 
Ik loop leeg.
Ik, bij de wieken van die elektrieken molens, die de wind in plakken hakken.
Dat mij dat doet   denken aan salami, gemaakt van uiers en neuzen van onschuldige, zwijgzame koeien. Pataat!
Ik sta naast mijzelf en ik zie clownerie — pataat! Ik loop leeg.
Ho maar, wacht eens even — is dat dan gelijk een luchtmatras op een spijkerbed?
Lijk een vat bier zonder stopsel of tap, dan?
Mannekes, alstublieft! Nee, hè! Straks ben ik hier nog maar de enige die is gelijk alleman!
De kans is groot want ik heb het ook. Ik loop al leeg als ik in de ogen kijk van mijn lief die ik bedrieg met mijn valse kussen en sussen.
Joske, wat zegt gij nu? Bedoelt ge dat onze wederliefde gestoeld is op flessentrekkerij en krommenie?
‘Valse kussen’ — na al die jaren komt ge daar mee af? Terwijl uw geminnestreel het enige  was dat mij nog op de been hield.
Ik loop ook leeg, hoor. Dag en nacht. 
Het gútst eruit, lijk bij een blikken bus olijfolie waar ze van dichtbij met een tweeloop op hebben geschoten. 
Het spúit eruit bij mij. Maar dan denk ik houdt vol. Nog een paar jaar en eindelijk rust, zij aan zij, voor de Jos en voor mij. 
En nu is ’t ‘valse kussen’? Manneke toch. Ge breekt mijn borstkas in twee!
Ge moet mij pardonneren. Ik zie er ook wreed van af. Ik heb mijn best gedaan om de schijn rechtop te houden, al die jaren.
Maar ik ben aan ’t eind van mijn Latijn. et spijt mij, Jos. Vergeeft mij. Maar kijkt mij niet aan of ik stroom leeg waar ik sta.
Maar Joske, mijn wereld stuikt ineen! Het minste wat ik toch mag proberen, is u aan te kijken, al was het een laatste keer?
Gunt mij dat, ik smeek het u! Excuus!, hallo? Kijkt naar mij!
Stelt u niet aan. Ge wist goed genoeg dat er een haar in de boter dreef. De Jos heeft het mij zelf verteld.
Hoe lusteloos dat gij waart, hoe verward en rap kwaad, altijd koppijn of erger. Die mens had het niet rekkelijk met u. 
Waarom zou hij, op zoek naar soelaas, in de armen gestrand zijn van mij?
Wat? Hebt ge u afgegeven met dat stuk excrement?
Jos, alstublieft, niet zo beginnen.
Vrienden, een beetje beleefdheid is niet misplaatst.
Is het waar, vraag ik u! Kijkt mij aan als ik iets vraag.
Ziet ge de waarheid niet op zijn gezicht? Hij vond zijn draai niet meer bij u. 
Vindt ge het raar, als ge uw eigen bezig hoort?
Maar bij u ook niet meer, sorry dat ik het moet biechten. Als ik zei dat mijn kusserij vals was, bedoelde ik dat voor iedereen.
Dat kunt ge niet menen, Jos. Na al de steun die ik u jarenlang doneer? 
Uw lamentaties die ik aanhoor en uit uw spieren streel? Mijn wereld stuikt ineen!
Míjn wereld stuikt ineen.
Het geldt voor iedereen. 
Zelfs voor u.
Hela? Hé? Wat gebeurt er hier?
Jos, dat kan niet. Wat wij hebben, is iets heeltemaal commemorabels buiten kijf, los van die twee.  
Dat hebt ge mij altijd gezegd.
Het spijt mij, Jos. Zelfs gij.
Ho, ho...! Dus hij heeft ook iets met u?
Met dat stuk opgeblazenheid ook al? Kijkt mij aan!
Als hij het mij en u kan flikken, waarom dan geen derde? Hij is ertoe in staat.
Hela! Hallo? En gij en ik dan, Jos? Daarom al dat wachten, al die jaren! Platonisch, platonisch — mijn oor!
Het was zijn en mijn bedoeling nooit dat het in kennisgeving kwam,het was juist zo commemorabel omdat het een voorzichtig,teer geheim was.
Dat is dan schoon mislukt. En dat het een geheim was — tenger, teer of niet — maakt het alleen maar erger.
Ik dacht dat gij een maat waart, vriend? En gij mijn grote liefde? 
Gij hebt mij bedrogen, alletwee, Jos!
Mij ook!
Met die pispaal én die voddenzak!
Het spijt mij, allemaal.
Het moest een ﬁjn en delicaat geheim gebleven zijn.
Platónisch.
Mij spijt het niet. Nooit kijk ik u nog aan.
Ik hem niet meer.
Ik wil zíjn tronie niet meer zien.
Mijn bestaan stuikt ineen!
En dat van mij dan, egoïst?
Mannekes, met zo’n bordeel heb ik geen bal meer te maken. 
Ge moogt hoereren en boeleren zoveel ge wilt, ik trek mijn handen van u af, allemaal! Saluut! 
Ik niet. Ik eis verdomme tekst en tekening. Als alleman hier in de nest gelegen heeft met alleman — waarom ik dan met geen een ervan? 
Wat maakt van mij het zwarte schaap dat ik geen liefde ken? 
Wat heeft iedereen dat ik niet heb?
Hóla! Ik ben er óók nog, hoor. 
En ik mag dan de enige zijn die nog is lijk alleman — wilt ge mij toch een woordje van wijsheid laten preken, alstublieft? 
Wat denkt ge nu? Dat ik nooit goesting heb om mijn hersens eens te laten hangen?
Gelijk een stier die op ’t einde van ’t gevecht zijn onbeschermde schonken aanbiedt aan de matador en aan zijn mes? 
We hebben allemaal al eens een slechte dag. En we weten allemaal wat ons te wachten staat.
Na dat luttel hoopke tijd dat ons vergund is rond te mogen krasselen op de schubben van deez’ planeet.
Gelijk eendagsvlooien op het vel van een draak die miljóenen jaren leeft... 
Denkt ge dat ík er geen benul van heb het weinige dat wij maar zijn? 
Die scheet? Dat buidelke van machteloze darmen en verdriet? Eén tong maar, die van niets klappen kan dan van Hoop en van Verlossing?   
Twee armen — ocharme, juist genoeg om onze kost te verdienen en al eens een liefke te verwarmen... 
Ik weet het allemaal misschien beter dan ieder van u. 
Maar potverdomme, mannen! Gaan we de vette jaren vergeten die achter ons liggen te lachen?
Gaan we de hoogbloei loochenen van het geluk dat ons  nog wacht?
Nee! Want wij, mannen? Wij zijn rijker dan de zeeën diep. Wij hebben alles wat er is wij hebben  — luistert goed! — mekaar!
Daar moogt ge mee lachen zoveel ge wilt, het klinkt onnozel.
Het betekent nada in het licht van onze ondergang die,ieder in zijn eentje,staat te wachten qua kaars uitblazen en verrimpeling en erger.
Maar mannen, alstublieft zolang dat duurt? Laat ons er wat van proﬁteren! 
Laat ons genieten dat de stukken eraf kletsen!
Laat ons de troost fêteren van op zijn minst in groep  geleefd te hebben op de tippen van onz’ tenen, op het scherpst van onze snee.
Ja, laat ons toch — zolang we kunnen — opgaan in de roes die ons, verwante zielen, gezworen gezellen, doet versmelten in een feest.
Hoe moet ik denken aan versmelten en plezier? Al waar ik ooit in heb geloofd valt zonder bodem.  
Zijn kussen waren vals en voos, mijn liefde is bedrogen!
Zijn klachten, zijn beloften — ál gelogen.
Platonisch, verdomme!
Mijn schoon geheim ligt te verdrogen op de macadam.
Akkoord! En dat doet pijn! Dat geef ik toe — maar wat dan nog? Wie omelet wilt eten, moet niet treuren om gebroken eieren.
Er valt nu eenmaal in de wereld meer gezinnestreel te rapen dan één zotte ziel kan geven óf ontvangen.
Een verleidingske is dan rap gebeurd, jawel. Maakt dat van ons ineens een slecht mens?
Haalt dat per se de liefdes neer die in ons hart geplant staan gelijk een eik?
We zijn maar wie we zijn. En zo belangrijk is al die seks toch niet?
Ik ken de Jos, ik ken ook hem, ik ken ons allemaal. Wij zijn er niet op uit mekaar te kloten, we doen gewoon ons best.
En soms — oké! — loopt het verkeerd. En dan?
Er zijn in ’t leven doorslaggevender waarden dan eeuwige zuiverheid en onrealistische trouw.
Veel hoger aangeschreven staan vergeving en compassie. 
De schoonste deugd is kunnen delen à tout prix. 
Gelooft mij, mannen! Niet de tijd heelt alle wonden, maar de samenzang. Het samenspél. 
Zelfs de diepste snee laat zich het best verzorgen met wat moederzalf een kus of twee, met wat gemeend geliefkoos bovenop 
En dat in groep? Daar kan geen wondermiddel tegenop, qua reparatie en verzoening.
Maar Jos, het doet zo’n zeer, vanbinnen, hier!
Dat weet ik, Jos, dat weet ik wel... Allez, komt hier. 
Voilà. Voelt dat al niet wat beter aan?
Ge moet uw best doen, ook! Ge moet het wíllen! Ziet ge wel? 
En kom, kijkt nu de Jos eens aan. En Jos? Gij hem! Vooruit! Laat u niet kennen, alletwee. Allez!
Het spijt mij, Jos. Echt waar.
Het spijt mij ook.
Oh, Jos...
Ik ben zo blij.
Voilà! Zo moeilijk is dat toch niet? En kom, kúst nu eens mekaar. 
Allez, toe! Doet het voor mij, als ’t voor mekaar niet lukt. 
En gijlie ook. Vooruit! 
Nu kunt ge niet meer achterblijven. Als gij u tweeën niet verzoent, laat g’ elk van ons staan schilderen.   
Komaan! 
En wij dan ook!
Blijft van mijn lijf! Nu moet ge niet meer afkomen! Een hoerenboel is boter aan de galg voor mij. Saluut!  
Allemaal!
Joske, laat u nu toch eindelijk eens gaan.
Zo erg is dat toch niet, wat foefelen en smossen met mekaar.
Ge kunt toch op zijn minst proberen?
Het is het beste medicijn.
Zie ik eruit alsof ik ziek ben, behalve dat ik bijkans moet braken?
Er zijn ziektes waarvan niemand weet dat hij ze heeft, tot hij ervan genezen raakt.
Ewel?
Amaai... 
Straks hebt ge nog gelijk.
Amaai! Gij zijt nogal genezen, zeg! 
Ik ben nog nimmer zo gezond geweest. Ik ben begot herboren!
Blijft van mij af, ik smeek het u. 
Doet gijlie maar wat ge niet laten kunt.
Laat mij met rust.
Allez, komaan!
Laat u niet kennen.
Zien eten doet eten.
Al doende krijgt men goesting.
Pardonneert mij, hoor! Wat seksueel gepampel als placebo tegen leegte? 
Dat laat ik graag passeren!
Wat zegt die nu?
Voelt hij zich te goed of zo?
Gij gaat niet toch beginnen, Joske.
Doet mee en zwijgt erover, kom.
Gij zijt maar zo goed gelijk een ander.
Dat klopt. Gij smost, ik pas. Het een is ’t ander waard.
Vanwaar uw meerderwaardig toontje dan?
Wie denkt die dat hij is?
Houdt gij ons voor stommekloten, Jos?
Wij zouden ons mispakken, allemaal? En gij alleen schiet hier de hoofdgaai af?
En wat is uw ‘placebo’, soms?
Geen. Ik hou het voor gezien. Ik stap eruit.
Jos, hangt niet de chicaneur uit en blijft nog wat.
Doet niet onnozel.
Allez — we zullen wij onz’ manieren houden, oké?
Voor wie? Voor hém?
Is dat democratie?
Dat hij het aftrapt.
Joske, stopt met pezeweven en blijft nog wat!
Met weggaan heeft het niets te maken. Ik trek er een streep onder. Finaal. Ik stap eruit. 
Joske toch, dat kunt ge niet menen.
Ja maar, doet gijlie rustig voort. Het is geen drama. Het is gewoon genoeg geweest.
Hoe kan dat nu geen drama zijn?
Iemand die eruit stapt, djiezes!
Dat is een ramp en een blamage.
Wat zegt dat niet over ons?
Niets. Doet rustig voort. Ge moet naar mij niet kijken. Er verandert niets. Ik zal alleen gelukkiger zijn dan nu.
En mét ons zijt ge niet gelukkig?
Dat is toch duidelijk?
Maar Joske, zegt dat niet. Dat doet zeer.
Zeg, makker — denkt ge soms dat wij zo gelukkig zijn met u?
Een reden te meer om eruit te stappen. Ik doe u allemaal een plezier.
Maar nee! Het zal nooit meer zijn lijk vroeger, zonder u!
Ochot — als ik onder tram 4 sukkel en mijn pijp uitblaas, wordt ge dat ook gewoon.
Maar nee! Ik ga u missen! Ge doet mij ongelofelijk zeer!
Zeer? Stampt eens op mijn schenen — dát doet zeer. Als hij wilt gaan, dat hij het aftrapt.
Hij krijgt van mij een koord cadeau.
Van mij een lift naar de hoogste toren.
Een scheermes en veertig potjes pillen.
Mannen, stopt daarmee. Ik vind dit echt niet om te lachen.
Dat loopt hier echt uit de hand.
Waarom doet er niemand iets?
Jos, doet geen overhaaste zotte dingen, jongen. 
Laat het wat bezinken en doet weer normaal. Komaan!
Ge zijt uzelf niet, Jos, da’s al.
Drinkt een pint en eet een droge worst.
Maakt een lange wandeling of twee.
Het ís bezonken en beklonken. Ik stap eruit.
Doet niet onnozel, laat u helpen!
We zijn hier voor mekaar!
Dat is toch waar?
Mekaar — daar heb ik niets meer mee. Ik wil gewoon, in alle rust en intimiteit, een punt plaatsen achter mijn absurditeit.
Joske! Alstublieft!
Stopt daarmee!
Wij zijn er voor mekaar, dus ook voor u!
Dat heeft ons groot gemaakt en recht gehouden!
Daar geloven wij in!
Gelooft maar op. Ik gun het u. Geloof? Dat is een heel schoon ding, voor mensen in problemen. 
Er is geen sterkere drug te koop. 
Het kost alleen wat speeksel en wat goede wil, en ge moet uw marchandise niet eens bestellen in Colombia. 
Ik wou oprecht dat ik er ook in kon geloven — in geloof.   
Wat dat betreft benijd ik elk van u. Echt waar.
Het spijt me, Jos.
Wij hebben mekaar.
Vrienden? Afscheid nemen is niet simpel. 
Woorden schieten al tekort in ons leventje van alledag. Hoe moeten wij dan gestalte geven aan een leed  

 van deze omvang het verliezen van een boezemvriend? Vreemde volken kiezen de omweg der gebaren.   

 Daar zijn het vreemde volken voor. Zij scheuren zich de zondagse kleren van het lijf. Zij strooien sintels 

 op hun hoofd, soms rechtstreeks uit de kachel. Zij lopen barrevoets achter de doodskist van hun beminde,   

 over de gebroken spiegels van hun samenwoonst. Een geste die even schoon als hartverscheurend is. 

 En toch, beste vrienden, kan zij ons niet bevredigen. Wij kiezen voor woorden, hard en duidelijk, ook al   

 schieten zij tekort. 

(instemmend	gemompel	en	snikken	bij	de	Jossen)

 Zo zegt men bijvoorbeeld, vrienden 

 ‘Van de doden niets dan goeds.’ Men bedoelt dat dan ironisch. 

(wijst	naar	de	gevallen	Jos)

 In dit geval maakt  

 ironie geen kans. Er vált geen kwaad woord te verzinnen over Jos. Akkoord wij hadden al eens een   

 verschil  van mening. Met wie hebben we dat niet? En ja Jos was niet de gemakkelijkste. Wat dan nog? 

 Het maakte hem bijzonder. Jos lág dwars. Jos roeide tegen de stroom in. Jos deed dat graag. 

 Daarom hielden wij van hem. Jos was ons betere ‘ik’. Een voorbeeld voor ons allemaal. En dat lichtende   

 exempel, vrienden, zijn wij thans kwijt. Dat is een bittere, bittere pil. 

	(ontroerd;	korte	stilte;	kijkt	naar	boven)

 

 Jos? Ik weet niet of ge mij kunt horen, maar beseft één ding. Wij zijn veel armer zonder u. 

 Maar op één manier hebt ge ons rijker gemaakt, en daar trekken wij ons aan op. Gij hebt ons een juweel  

 geschonken dat we kunnen koesteren, waar dan ook, wanneer dan ook. Niemand neemt het ons nog af   

 de memorie aan een uitzonderlijk mens. Een dierbaar dichter. Een vriend uit de duizend. Vaart wel, Jos 

 — waarheen ge ook gaat. We zullen u missen. We komen u dra achterna. 

 

(gaat	zitten,	neemt	een	schouderklopje	in	ontvangst;	bedrukte	stilte	met	hier	en	daar	gekuch	en	gesnif)



(staat	op,	als	voor	de	rol	van	ceremoniemeester,	met	navenant	professionele	rouwstem;	achter	het	kathedertje	vandaan)

   

 Wij danken u voor deze aangrijpende getuigenis. 

(haalt	een	steekkaart	te	voorschijn)

 En dan luisteren we   

 nu, gezamenlijk, op vraag van familie en vrienden van de ontvallene, naar 

(leest)

 de eerste beweging van  

 het Strijkquintet van Franz Peter Schubert, in de interpretatie van het onvolprezen Alban Berg Quartet,   

 voor de gelegenheid aangevuld met niemand minder dan Heinrich Schiff.

	(kijkt	naar	de	techniek,	schrikt)

   

 O. Pardon. Dat is de muziek voor een andere... volgende... Duizendmaal excuus.

	(haalt	gegeneerd	een	andere	kaart	te	voorschijn)	

 Op vraag van de familie en de vrienden van de ontvallene luisteren wij thans, gezamenlijk, naar 

(leest)

   

 het lievelingslied van Jos, te weten ‘The River’, van Bruce Springsteen.

	

	(opgelucht	knikje	richting	techniek;	gaat	zitten;	een	pijnlijke	stilte	volgt;	een	nieuw,	

	geïrriteerd	knikje	richting	techniek)

Uit	de	boxen	knalt	‘Born	in	the	USA’	van	Bruce	Springsteen.

De	rouwenden	zijn	zichtbaar	ontsteld.



(gebaart	ingehouden	kwaad	naar	de	techniek	dat	ze	‘Born	in	the	USA’	moeten	afbreken;	dat	gebeurt	abrupt;			

	gegeneerd)

 Tot zover, dus... Bruce Springsteen. En dan verleen ik nu het woord aan een goede vriend   

 van de ontvallene, die erop stond om een persoonlijk woordje van afscheid uit te spreken.



(neemt	trillend	van	emotie	en	zenuwen	plaats,	haalt	beduimeld	papiertje	te	voorschijn)

 

 Beste Jos. 

(begint	te	wenen)

 

 Ik kan het niet! Het lukt niet! 

(wil	wegstappen	van	de	katheder)



(fluisterend)

 Ge kunt het.



(idem)

 Doet voort!

Deel 4




15



(idem)

 Bijt op uw tanden!



(vermant	zich,	leest)	

Beste Jos. Ik... Ik heb zo’n enorm... gevoel van onrecht. 

 Bij heel deze... deze cirque hier. Er ligt... echt waar... een kassei. Op mijn maag. 

 Ik... 

(stopt	met	lezen,	spreekt	voor	de	vuist	weg)

 

 Ík had daar moeten liggen, Jos. Gíj hadt hier moeten staan. Om te beginnen 

(dappere	glimlach)

 

 dat had een betere speech opgeleverd. 

(toch	tranen;	vermant	zich	weer)

 Ten tweede ik schaam mij. 

 Ik was u niet waard. Niemand was u waard. 

(grient)

 Gij waart mijn held van kleins af aan en ik heb nooit  

 de kans te baat genomen om u dat te zeggen en als ik eraan denk dat ik u van nu af aan nooit meer...   

 

(weent)

  Ik kan het niet, ik kan het niet! 

(loopt	weg,	gaat	weer	zitten)



(geeft	de	vorige	spreker	een	smetteloze	zakdoek	en	een	professioneel	schouderklopje;	achter	de	katheder)	

	

De volgende hommage is eveneens van een dierbare vriend aan het adres van de ontvallene. 

 

(gebaart	plechtstatig	naar	de	volgende	spreker)



(lijkbleek;	heeft	geen	papier	bij	zich;	zoekt	naar	woorden,	slaat	met	de	vuist	op	de	katheder)

 Jos? 

(stilte)

 

 Godverdomme, jong. 

(stilte)

 Het doet zeer. 

(stilte)

 Het doet heel zeer. Het ís gelijk dat ze zeggen. 

 De beste gaan eerst. Doeme toch. 

(stilte)

 Als ik dan denk aan alles wat we samen nog gingen doen? 

 Gij en ik? Het is om zot van te worden. 

(stilte)

 Stapelzot. 

(stilte)

 Maar ik ga dat toch doen, Jos. Alles. Hier.  

 In m’n eentje. Ter ere van u. Ginder boven. Of diep beneden ons. Dat kan me niet schelen.

  Maar waar dan ook laat u niet kennen, Jos. Geeft ze godverdóeme op hun kloten. Laat ze ginderachter   

 weten wie ge zijt. Lijk dat ge dat hier al zijn leven hebt gedaan met ons. Ze zullen rap genoeg weten wie   

 ze voor zich hebben. Meer heb ik niet te zeggen. Respect, Jos! Respect! 

(gaat	ontroerd	zitten)

 Doeme, toch.



(hautain	knikje	naar	de	vorige	spreker)

 Hartelijk dank voor uw... doorleefde getuigenis

.	

	(leest	van	een	steekkaart)

 Thans brengt een laatste boezemvriend van de ontvallene zijn slothommage.

En ik dan? Ik heb ook van alles te zeggen!



(neemt	plaats	achter	katheder)	

Daar is het nu wat laat voor, makker. 

 

(haalt	twintig	speechbladzijden	te	voorschijn)

Waarom hij wel en ik niet?



(kijkt	ongerust	naar	de	techniek)	

Helaas is onze tijd beperkt en we zijn al...

	(wijst	op	zijn	horloge)

Ik heb maar een minuutje nodig, bij mij komt zoiets recht uit het hart.

Ge hadt maar moeten afspreken, lijk iedereen.

Afspreken? Wat is dat hier een rouwdienst of een tramreglement?

Sorry, onze volgende plechtigheid staat al... Tenzij... 

(wijst	naar	Jos	achter	de	katheder)	

	

mijnheer zijn verhaal in wil korten?



(zwaait	met	de	twintig	pagina’s)	

Ik heb hier dag en nacht op gezweet! Als ik één draad doorknip, 

 stuikt het verband ineen! Dan kan ik al evengoed niet spreken!

Dan spreek ik wel in uw plaats! Ik hang niet aan verbanden vast!

Mannen — alstublieft, zeg.

Een beetje minder heftig kan ook.



(weent)

 We gaan toch juist nu geen ambras maken?

Ik ben beschaamd in alletwee uw plaats.



(wijst	op	een	tot	dan	toe	zwijgzame	Jos)	

Straks zijn alleen hij en ik niet aan het woord geweest! 

 Dat kan toch niet? Het is een schande!




16

Laat mij erbuiten, ik heb geen speech van doen om te treuren.

Dat hád toch gekund? En zijn ze aan u iets komen vragen?

Laat mij ervan tussen, zeg ik!

Kan ik beginnen speechen, of gaat ge blijven ruzie zoeken?

Ge hadt allang bezig kunnen zijn, hadt ge mij die ene minuut iets willen laten zeggen.

Valt toch dood.

Valt zelf dood!



(dooreen)

 Mannekes, komaan!

Beste mensen, een béétje consideratie...

Alstublieft, zeg!

Zouden we niet beter nog een plaatje opleggen en daarmee uit?



(weent)

 Stopt met roepen! Allemaal!



(wijst	op	zijn	horloge)

 Het spijt me maar u moet echt aanvangen.

Ah nee, hé! Ik niet spreken? Hij ook niet!

Wat gaat ge doen? Mij de mond snoeren?

Zolang gij staat te babbelen, babbel ik ook! Los erdoor, als ’t moet! Begint maar! Kom!

Mannekes — alstublieft! Legt eens een andere plaat op, alletwee!



(half	hysterisch)

 Ik kan hier niet tegen, ik kan hier echt niet tegen!

Als gij u belachelijk wilt maken? 

(begint	zeer	luid	te	lezen)

 ‘Pas wanneer wij iets verliezen, beseffen wij de  

 waarde ervan. En hoe onherroepelijker het verlies is, des te nonchalanter en onbedachtzamer waren we 

 toen we nog in de overtuiging verkeerden dat wij niet verliezen kónden. 

 Precies zo is het gegaan met Jos en onze vriendschap voor hem.’



(er	luid	overheen)	

Dat is de meest belachelijke speech die ik in heel mijn leven al heb gehoord. 

 Uit wat hebt ge dat overgeschreven? Reader’s Digest? Het kookboek van de boerinnenbond? 

 Toon Hermans? Ik heb eens een kozijn gehad met een waterkop, die kon ook van ’s morgens tot ’s avonds  

 dat soort gezever uit zijn botten slaan. Zijn gebuur heeft hem nog neergeschoten om ook eens vijf   

 minuten rust te hebben.



(er	ook	overheen,	krijsend	inmiddels)

 De Jos is nog niet goed dood en we staan al op zijn graf te dansen!

Ik wil dat ge nu zwijgt! Nu! Allemaal!



(paniekblik,	toch	bezwerende,	sussende	gebaren)	

Beste mensen! 

 Denkt toch om de gevoelens van de rouwenden!



(eroverheen)	

Ik schaam mij de grond in, om u allemaal!



(idem)

 Zouden we niet beter wat muziek draaien en voor de rest onz’ muil houden?

‘Born	in	the	USA’	barst	weer	even	los,	om	even	abrupt	weer	te	stoppen.




17



(kijkt	paniekerig	naar	de	techniek;	probeert	zich	boven	het	kabaal	verstaanbaar	te	maken)

 Beste mensen! 

 Het spijt me zeer maar we moeten nu echt gaan besluiten, anders... 

(stokt,	net	als	de	anderen)



(krabbelt	op	het	voortoneel	luid	kreunend	recht)	

Waar ben ik? 

 

(grijpt	naar	zijn	hoofd,	kijkt	naar	zijn	handen,	ziet	het	bloed)

 Wat is dit? Wat is er gebeurd? 

(stilte)



(valt	wenend	op	de	knieën)

 Ge moet het ons vergeven, Jos. Wij hebben het niet gewild. Niet dit!



(vouwt	zijn	twintig	pagina’s	samen	en	bergt	ze	op)	

Het was gepasseerd voor dat we er erg in hadden, Jos.

Het was sterker dan onszelf.

In onze plaats hadt ge krák hetzelfde voorgehad.

We zijn verheugd dat we nog de kans krijgen u dat te melden.

We zijn blij dat ge terug zijt, Jos. Terug bij ons.

Ja, ja. Dat ook natuurlijk.

Wilt ge het ons vergeven, Jos?

Alstublieft?

Alstublieft, Jos.

Zegt ja.

Vergeven? 

(stilte)

 Dat zal niet gaan, mannen.

	(wrijft	het	bloed	af	aan	zijn	kleren)	

Wat valt er te vergeven? 

 Ik vind het fantastisch. Dit was exact wat ik nodig had.



(snift	na)	

Niet met onze voeten rammelen, Jos. Niet nu.

Dit is te pijnlijk om ermee te zwanzen.



(lacht)

 Maar nee. Ik ben oprecht blij. Ik ben verzoend.

	(kust	de	sniffende	Jos	op	de	wang)

 

 Een beetje gekneusd maar voor de rest? Fundamenteel? Gezond en blij. Gelooft mij vrij!



(ontroerd)

 Bedankt, Jos. Echt waar. 

(kust	hem	op	de	wang)



(schudt	hem	de	hand)

 Uit de grond van ons hart, bedankt.

Merci!

Nee, nee! Gijlie zijt bedankt. Ge hebt mij verlost.



(geeft	hem	een	schouderklopje)	

Ik dacht dat ge het ons voor altijd kwalijk zoudt nemen.

Zijt ge zot? Het had veel eerder moeten gebeuren.



(gegeneerd	lachje)

 Dat zou ik nu toch ook weer niet zeggen.

Toet, toet! Ik was eraan toe.



(geeft	Jos	een	joviale	klap	op	de	rug)

 Ge ziet wel, nietwaar?



(grijnst,	half	in	pijn)

 Aw! Voorzichtig, jong...

Wat een mens al niet moet bewerkstelligen om wat tot bezinning te komen, nietwaar? 




18

 

(geeft	hem	nu	ook	een	stevige	knuffel)



(lachend)

 Aw!

Hadden we het op voorhand geweten, gij linke loebas dat ge daar zijt? 

 We hadden er nog een zwaardere lap op gegeven. Nietwaar, mannen? 

 

(knipoog,	geeft	Jos	een	knuffel,	zelfs	kleine	rondedans)

Aw! Allez, jong! Aw! (maakt zich los)

Doeme toch — gij ouwe zot. Komt hier! 

(knuffel)

 Ik ben effenaf blij dat ge terug zijt! 

 

(blijft	Jos	vastklemmen)	

Ge zijt meer dan welkom, jong! Meer dan welkom! (klemt nog meer) Doeme toch!



(maakt	zich	los	uit	de	knuffel)

 Hola, hola. 

(lacht)

 Kleine correctie, vriendekes. 

 Ik ben wel terug maar ik blijf niet.

Hoe?

Ik ga weg.

Maar ge zijt nog maar juist terug!

Juist daarom. Ik wil vertrekken voor ge er weer aan gewoon zijt dat ik er ben.

Maar Jos... Dat kunt ge ons niet aandoen!

Dat is een slag in ons gelaat.

Dat is ons twee keer kwetsen!

Au contraire. Ik wil u juist zo weinig mogelijk blesseren. Dan is de korte pijn de beste.

Wel, merci.

Ge hadt al evengoed weg kunnen blíjven.

Dat is het ’m juist. Ge wáárt mij al verloren. Ge hadt u daar zelfs bij neergelegd. Dus als ik wegstap, nu,   

 doe ik dat zonder schuld of averij aan wie dan ook. Wel dank u wel! Zo vrij was ik nog nooit. 

 Mannekes, toch! Ik sta te likkebaarden om u te verlaten en mij vast te bijten in een plezier, zo ver als ’t   

 kan van hier — ’t zou anders geen plezier meer zijn, nietwaar? 

(lacht)

 Zodoende, beste vrienden, wreed 

 bedankt en dik merci. Tot nooit meer ziens — of tot ergens in den draai, we zien dat wel. 

 Of we zien het niet. Van nu af aan maakt dat geen moer meer uit.

	

	(stapt	achterwaarts	en	monter	zwaaiend	weg)

 Allemaal dankzij u! 

 Ge zijt fantastisch! Ik zal altijd aan u denken, waar ik ook mag beesten en mag feesten! Bye-bye! 

 Zwaai-zwaai! Saluut! 

(af;	lange	stilte)

Wacht! Ik ga mee, Jos! Wacht op mij! 

(loopt	ook	af,	Jos	achterna)



(stilte)

 Hebt ge dat van mijn leven al geweten?



(onthutst)

 Die trappen het af, alletwee.

Welja, mannen... Komaan... 

(kijkt	de	weggelopenen	na)	

Als ge er eens goed over nadenkt?

Wat dan?



(loopt	de	twee	Jossen	achterna)	

Wacht op mij! Ik kom ook! Wacht op mij! 

(af)

Godverdomme, ’t is niet waar, hé.

	(tot	de	resterende	Jossen)	

En gijlie ook, zeker? Allez, kom! 

 Trapt het maar af, allemaal! Laat mij maar weer stikken, in mijn eentje! Kom! Vanonder mijn ogen!




19

Joske, zo moogt ge dat niet noemen, ‘laten stikken’.

Hoe moet ik het dan noemen? Een bloemekee in mijn gat laten steken?

Ge moet niet grof worden! Daar kan ik echt niet tegen!

Trapt het dan af! Haast u of ge zijt ze kwijt — floeren bosaap dat ge daar zijt!

Als ge zo begint? 

(loopt	weg)	

Wacht op mij! Joske, wacht op mij! 

(af)

Wat staat gijlie hier nog te gapen, crapuul? ’t Is die kant uit!



(kucht)

 Wij hebben besloten om de anderen niet te volgen.

Olala! Waar gaan we dat schrijven? 

 Twee mensen met gezond verstand en gevoel voor verantwoordelijkheid!



(aarzelt,	gegeneerd)

 Wij willen de andere kant uit gaan.

Wel, gaat dan, hé! Mongolen! Kuist uw schup af! Laat mij maar weer in mijn eentje de boel rechthouden,  

 lijk gewoonlijk! Dondert allemaal maar op! 

(één	Jos	loopt	weg,	eerst	elders	heen,	uiteindelijk	—	op	het			

	achtertoneel	—	toch	achter	de	andere	Jossen	aan;	één	Jos	is	blijven	staan)

 Wat staat gij hier nog te doen?   

 Zijt ge op zoek naar een ándere andere kant, misschien? Rot op!

Ik blijf.

Doet niet onnozel. Ik heb niemand nodig. Vanonder mijn ogen!

Ik blijf, zeg ik.

Moet ik u wegsláán, misschien?

Doet wat ge niet laten kunt. Ik blijf.

Waarom zoudt gij ineens blijven, en de rest niet?

Ik weet niet...

Hoe ‘ik weet niet’, ‘ik weet niet’...

Wel, ja... Gij en ik?

Wat?

Wij horen bij mekaar.

Gij gaat niet beginnen, maat, met uw romantisch gezever. Trapt het af!



(gekwetst)	

Noemt het gelijk ge wilt.

Jos Verkast! Verdwijnt! Kraamt op!

Jos Ik blijf.



(zucht)

 Doet wat ge niet laten kunt. Maar ge moet van mij niets verwachten, oké?

Dat doe ik niet.

En ge moet niet denken dat ge op mij kunt rekenen, voor van alles.




20

Dat doe ik niet.

Plus daarbij, ik ga slapen.

Ik ook.

Maar ver genoeg van mij vandaan, oké!

Wat denkt ge nu? Ik zou nog niet willen.



(spreidt	een	deken,	haalt	een	kussen	te	voorschijn)

 Die godverdomde klootzakken. 

 Ik ben blij dat ze eindelijk weg zijn. Dat ze ontploffen. Allemaal, tedju! 

 Ze hebben lang genoeg op mij geparasiteerd. Al die jaren — 

 als ik daaraan denk? Wat heb ik in de plaats gekregen? Miserie en malcontentement. Stank voor dank. 

 De klootzakken. Verraaiers. In de steek laters.



(spreidt	ook	deken,	vindt	ook	een	kussen)

 Ik ben er toch?

Dat is iets anders!

Wel, merci.

Niet beginnen, hé! 

(gaat	liggen)

 Slaapwel!

Terusten.

	(gaat	ook	liggen;	stilte;	kucht)

Dat gaat toch niet heel de nacht zo zijn, met dat kuchen van u?

Nee, nee. Zijt gerust.

En snurken doet ge ook, zeker?

Niet dat ik weet. 

(stilte)

 Ik ben altijd aan het slapen, als ik snurk.



(zucht	van	ergernis)	

Dat vind ik nu het al-ler-stom-ste wat ik in heel mijn leven al heb gehoord.

Weet ge wat het is met u? Gij zijt veel te zenuwachtig. Ge boeit u te veel op. 

 Ge zoudt wat tot rust moeten komen.

Hola! Gij gaat mij hier niet proberen te masseren, makker! Die vlieger gaat niet op.

Wie spreekt er van masseren? Gij hebt kalme muziek nodig, en zo. 

(stilte)

 Als ge wilt, zing ik voor u.

Gij denkt dat ik daar níet zenuwachtig van word?

Vertrouwt nu toch eens op mij! 

(schraapt	zijn	keel,	begint	doodernstig	te	zingen)

 

 ‘O Heer. d’Avond is neergekomen...’



(kreunt)	

Dat vind ik nu het al-ler-ir-ri-te-rend-ste wat ik in heel mijn leven al heb gehoord.

Dat komt omdat ik in mijn eentje zing. In groep is dat direct veel schoner.

Gij gaat niet beginnen, hé!

Zingt mee, Jos. Dat is het enige wat ik vraag. Ge moet het zelf niet schoon vinden, of goed, 

 of wat dan ook. Al wat ik vraag is doet mee en doet uw best. 

(stilte)

 ‘O Heer. d’Avond is neergekomen...’



(zucht)

 Soms, hè. Soms vraag ik mij af waaraan ik mijn leven heb verdiend.




21

Allez, toe. Doet het voor mij. Dat is het enige wat ik vraag. ‘O Heer. d’Avond is neergekomen. 

 De zonne zonk, het duister klom. De winden doorruisen de bomen, en verre sterren staan alom...’



(aanvankelijk	tegen	zijn	zin,	maar	gaandeweg	steeds	meer	opgaand	in	het	lied)

 

 ‘De winden doorruisen de bomen, 

 en verre sterren staan alom. Wij knielen neer om u te zingen, in ’t slapend woud, ons avondlied. 

 Wij danken u voor wat w’ ontvingen, en vragen Heer...’ 

(springt	recht)

 Wacht eens? Ik hoor iets! 

 Ze zijn daar! 

(lacht)

 Ze zijn daar! Ik wist het! Hoort ge het niet? 

(rondedansje	van	pret)



(ingespannen	luisterend)

 Nee.

Ze zijn daar, godverdomme, die sloebers! Allez! Hoort ge het niet?



(lange	stilte)	

Ik hoor niets, Jos.



(stilte)

 Nochtans... 

(stilte)

 Ik zou gezwóren hebben...



(stilte)

 Sorry, Jos. Ik hoor niets.



(stilte)

 Ge hebt gelijk. 

(gaat	weer	liggen)

 



(stilte)

 ’t Zal de wind geweest zijn.



(stilte)

 Absoluut. Een stijve bries, lijk dat ze zeggen.

	(van	hier	af	begint	het	licht	te	faden)

Het kán fameus waaien hier.



(stilte)

 Zijt maar zeker.

Zeker deze tijd van ’t jaar.



(stilte)

 Absoluut. 

(lange	stilte)

 Tedju, hé!

Doeme toch.



(stilte)

 Terusten, Jos.

Slaapwel.







